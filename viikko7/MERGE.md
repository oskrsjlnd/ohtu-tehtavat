Referaatti - Metriikat käytänteiden tukena ohjelmiston laadun arvioimisessa, Kasper Hirvikoski, 2013

Hirvikoski kirjoittaa tutkielmassaan, kuinka laadun arvioinnissa käytetyt metriikat koostuvat laatumallista
ja metriikoista, jotka mittaavat sekä ulkoista että sisäistä laatua ja käyttölaatua. Tämän lisäksi hänen
mukaansa testauksella on suuri rooli laadun varmistamisessa, sillä tätä kautta mahdollistetaan tehokas
virheiden löytäminen ohjelmistosta. 

Siinä, missä Hirvikoski esittää erilaisia metriikoita, kuten koodikirnu, verkkoanalyysi, testikattavuus 
ja mutaatiotestaus, joilla on oma roolinsa laadunvarmistamisessa, tuo hän myös esille kehittäjien käytänteiden 
tärkeän roolin laadun varmistamisessa. Lopuksi Hirvikoski vielä painottaa, kuinka maksimaalinen hyöty metriikoista 
saadaan irti vasta, kun ne on implementoitu kehittäjien arsenaaliin, jolloin niitä optimaalisessa tilanteessa 
hyödynnettäisiin kehittäjien käytänteiden rinnalla.
